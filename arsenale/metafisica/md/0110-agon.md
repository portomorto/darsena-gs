---
title: "agon"
layout: page
parent: "Premessa Epistemologica"
nav_order: 1
last_modified_date: 2025-02-04 12:26:00 CET
---

> Polemos armonizza in sé, ma tale armonia non è affatto semplicemente Pace;
  l'Armonia è solo di opposti, che tali rimangono nel costituire l'unità della
  loro relazione. Unità concreta, determinata, nient'affatto riduzione delle
  differenze che la costituiscono in un neutro _Unum_, risoluzione astratta del
  loro dissidio. [p.25]

# l'esercizio come agon

Prima di entrare nella tana del Bianconiglio vorrei formalizzare un
esercizio di pensiero allo scopo di esplsorare la natura della
complessità sottostante all'apparente unità degli oggetti quotidiani.
L'approccio può sembrare bizzarro, ma vuole combinare semplicissimi
principi di sintesi numerica dei segnali audio (digitali) con la loro
modellazione matematica per giungere, finalmente, a riflessioni su
materia e memoria, emersione e attività.

La realtà accade con le sue inestricabili semplicità. L'osservazione di
queste inestricabili semplicità comporta, per l'osservatore, l'agonia
della verità. Che cos'è quello? Perché accade? L'esercizio agonistico
dalla riflessione ci può condurre a inventare dei modelli fisici, direi
sottostanti, o come sottostanti, alla realtà, un sottomondo fantastico,
quindi vero, che modifica la realtà, con le sue inestricabili semplicità,
in una districata e movimentata complessità.

L'agon, la spinta, il conduttore fondamentale è che ogni apparentemente
unitario nasconda una complessità dinamica accessibile attraverso un
processo di decomposizione e ricomposizione.

> Chi impone il limite tra giorno e notte, dèi e uomini? Chi stabilisce questi
  confini e crea, di conseguenza, questi _con-finanti_ e la loro armonia, cioè
  _connessione_? Polemos - che si esprime nel Logos, che Eraclito ascolta e fa
  suo. E lo stesso Polemos, poi, in quanto sovrano, stabilisce le parti,
  distribuisce i ruoli, costituisce, cioè, il _Nomos_. Pone i distinti e
  _impone_loro la legge… [p.26]
