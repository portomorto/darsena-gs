---
layout: page
title: "Ronchi, Albinati: Vere Menzogne. Letteratura e Filosofia"
date: 2023-11-24
parent: Trascrlezioni
last_modified_date: 2025-02-04 12:26:00 CET
---

dopo le presentazioni, parte da 8min 20sec ca.

## Albinati:

Buonasera e grazie di questo invito e di questa occasione. Io non partirei con Albinati ma partirei con Lucrezio perché quando Ronchi mi ha proposto di fare questa conversazione, quella che spero sarà una conversazione piusttosto che una teorizzazione tra di noi, naturalmente gli argomenti i soggetti potevano essere infiniti e siccome io stavo leggendo una bellissima nuova traduzione del oeta Milo De Angelis di Lucrezio gli ho proposto questo brano

> Adesso seguimi, Memmio: ascolterai una voce ancora più alta.    
Non mi nascondo che si tratta di argomenti oscuri,    
ma una grande speranza di gloria, con la punta del suo tirso,    
ha toccato il mio cuore. E così mi sento invaso dal dolce amore    
delle Muse, che mi spinge a percorrere con la mente in fiamme    
terre delle Pieridi mai calpestate da passi umani.    
E mi appassiona accostarmi a sorgenti ancora vergini    
e placare così la mia sete, cogliere fiori mai visti prima,    
incoronare me stesso con una ghirlanda meravigliosa    
che le Muse non avevano mai messo sulla fronte di nessuno.    
In primo luogo mi addentro nei temi più profondi e mi impegno    
a liberare l'animo dagli stretti nodi del timore religioso.    
E poi faccio splendere su un argomento oscuro versi luminosi    
spargendo su ognuno di loro la grazia della poesia.    
E non rinuncio a questa grazia per una ragione ben precisa:    
quando i medici decidono di somministrare l'assenzio    
a un bambino, dapprima cospargono di miele    
biondo e dolcissimo l'orlo della coppa. E allora il bambino,    
con tutto il candore della sua eta, si lascia sedurre,    
accosta le labbra e finalmente riesce a bere l'amaro succo    
dell'assenzio: è un inganno, certo, ma a fin di bene    
e il bambino ritrova in questo modo le forze e la salute.    
Anch'io faccio così. Questa dottrina infatti sembra    
troppo amara a chi non l'ha ancora assaporata e la folla    
quando la incontra indietreggia piena di spavento:    
così ho deciso di esportela con l'armonioso canto delle Pieridi    
e avvolgerla, per così dire, nel miele soave della poesia,    
sperando di tenere il tuo spirito sospeso ai miei versi    
e permettendoti così di capire quale forma e quale figura    
viene ad assumere la natura universale di tutte le cose.

perché non ricordavo, avevo letto questopera molti anni fa, non per intero, devo confessare, soltanto dei brani, e non mi ero reso conto che questa immagine che era stata usata da Lucrezio verrà più di mille cinquecento anni dopo, pari pari, ripresa da Tasso nel proemio alla _Gerusalaemme Liberata_ che ha a che fare appunto con la liceità che i poeti, scrittori, letterati, diciamo così, hanno di usare gli artifici del linguaggio poetico per comunicare concetti, idee filosofiche che altrimenti sarebbero molto ostiche. Cioè quanto e in che modo è permesso che si usi la bellezza, cioè la piacevolezza, la mollezza del verso come la chiamerà Tasso, per poter far passare le idee che altrimenti se esposte in maniera cruda, secca, spietata come spesso il linguaggio filosofico tende a fare, rimarrebbero troppo ostiche. La stessa identica immagine, l'immagine consiste la metafora che usano entrambi i poeti, è quella di una madre che per far bere al proprio figlio un'amara medicina, per potere far si che guarisca il bambino malato usano l'inganno, e l'inganno è quello di cospargere gli orli del bicchiere dentro cui è contenuta questa medicina, di zucchero o di miele o comunque qualcosa di dolce in modo tale che venga bevuta, diciamo così, inconsapevolmente, assorbendo la parte che sarebbe amara, cioè la verità, condendola appunto come diceva il Tasso di molli versi, per cui l'egro fanciullo, cioè il fanciullo malato troverà la sua salvezza da una menzogna, da un'inganno, da una trappola. In realtà quello che dicono Lucrezio e Tasso sono due cose diverse, però l'immagine è la medesima.  

> Adesso seguimi, Memmio: ascolterai una voce ancora più alta.    
Non mi nascondo che si tratta di argomenti oscuri,    
ma una grande speranza di gloria, con la punta del suo tirso,    
ha toccato il mio cuore.

Già questo è interessante, il fatto che l'obiettivo del poeta non è soltanto quello di convincere i propri lettori di una qualche verità, ma anche quello, attraverso questo convincimento, di raggiungere la gloria poetica. Quindi già siamo in un regime piuttosto ambiguo. Cioè io voglio la verità ma anche al tempo stesso voglio essere incoronato come grande poeta.

> E così mi sento invaso dal dolce amore    
delle Muse, che mi spinge a percorrere con la mente in fiamme    
terre delle Pieridi mai calpestate da passi umani.   

Cioè io adesso racconterò, tratterò cose che normalmente nella poesia non vengono trattate, cioè argomenti di carattere filosofico. Tra l'altro sono molto contento di essere qui, cioè la ragione principale per essere qui devo dire è il fatto di poter conversare con Rocco Ronchi perché, a parte l'amicizia che ci lega da molti anni, forse lui non se lo ricorda più, ma una ventina o una trentina di anni fa gli proposi di fare insieme un'antologia di poesia filosofica, cioè una poesia che, attraverso i versi, cerca di trattare argomenti filosofici. È esattamente quello Lucrezio fa. Forse Lucrezio ne è il rappresentante principale, cioè è un poeta, è un filosofo. Non saprei dire.

> E mi appassiona accostarmi a sorgenti ancora vergini    
e placare così la mia sete, cogliere fiori mai visti prima,    
incoronare me stesso con una ghirlanda meravigliosa    
che le Muse non avevano mai messo sulla fronte di nessuno.   
In primo luogo mi addentro nei temi più profondi e mi impegno    
a liberare l'animo dagli stretti nodi del timore religioso.    

Questa è tutta la premessa, cioè io di cosa parlerò da adesso in poi di quanto sia assurda la paura della morte, la paura dell'aldilà, cioè i termini, secondo il filosofo che ispira Lucrezio, cioè Epicuro, tengono l'uomo avvinto a una catena di timori, di paura, proprio perché non è in grado di accedere a quel tipo di conoscenze filosofiche che lo libererà definitivamente da questi timori.

> E poi faccio splendere su un argomento oscuro versi luminosi    
spargendo su ognuno di loro la grazia della poesia.    
E non rinuncio a questa grazia per una ragione ben precisa:    
quando i medici decidono di somministrare l'assenzio    
a un bambino, dapprima cospargono di miele    
biondo e dolcissimo l'orlo della coppa. E allora il bambino,   
con tutto il candore della sua eta, si lascia sedurre,    
accosta le labbra e finalmente riesce a bere l'amaro succo    
dell'assenzio: è un inganno, certo, ma a fin di bene    
e il bambino ritrova in questo modo le forze e la salute.    
Anch'io faccio così. Questa dottrina infatti sembra    
troppo amara a chi non l'ha ancora assaporata e la folla    
quando la incontra indietreggia piena di spavento:    
così ho deciso di esportela con l'armonioso canto delle Pieridi    
e avvolgerla, per così dire, nel miele soave della poesia,    
sperando di tenere il tuo spirito sospeso ai miei versi    
e permettendoti così di capire quale forma e quale figura    
viene ad assumere la natura universale di tutte le cose.

L'ho letto per esteso questo passo anche se appunto la metafora del bambino malato che viene salvato da un inganno è contenuta nei versi centrali. La stessa identica immagine, anche se cercherò di spiegare come viene utilizzata per scopi leggermente diversi, è nella terza strofa del proemio della _Gerusalemme Liberata_. Tasso inizia dicendo che canterà la storia della conquista del Santo Sepolcro. E va bene questo è un fatto storico. Ricordo anche che il Taso si decida a dedicarsi a un tema che considera edificante, cioè della lotta del bene contro il male, della verità contro la menzogna, della vera fede contro la falsa fede, questo lo fa per dei motivi che, chi conosce la storia di Tasso hanno a che fare con la sua vita personale, cioè il fato di essere un poeta amoroso erotico, nato però nell'epoca sbagliata, cioè l'epoca della controriforma, per cui lui stesso pensa che la sua poesia, prima di essere messa al bando, perché sconcia, oscena, pensa di rifarsi una verginità diciamo, di buon cristiano, tratando un tema che invece possa essere approvata dalla chiesa dell'epoca. È un po' la stessa cosa che accadde a Ovidio, poeta amoroso appunto, quando tenta e non riesce, tant'è che poi verra esiliato sul mar nero da Augusto, di restaurare la propria immagine di poeta licenzioso, libertino, erotico, scrivendo i Fasti, cioè un'opera religiosa, che però non ha convinto, non convince a sufficienza l'imperatore, che quindi lo caccia. E Tasso fa la stessa cosa adesso, trattando la Gerusalemme Liberata dimostrerò di essere uno scrittore che possa essere gradito alla chiesa. Però a un certo punto, già dopo un paio di strofe, aggiunge un dettaglio e cioè: però dovete darmi un po' di licenza, dovete darmi un margine di invenzione, non posso, altrimenti non sarei un poeta, sarei uno storico se facessi la storia di Goffredo Buglioni, della Crociata del Sacro Sepolcro. Dovete darmi, dovete, mi auguro che sia leggittimo che io possa usare anche gli arrtifici della finzione. Che io possa richiamare intorno al vero dei fregi che non corrispondono alla verità storica, ma sono delle mie invenzioni, la più famosa delle quali, nella _Gerusalemme Liberata_ è l'amore tra _Tancredi e Clorinda_, ovviamente personaggi di finzione, perché aggiungere dettagli di una storia amorosa a quello che dovrebbe essere un evento puramente militare, puramente ideologico. Perché, e quindi nella sua giustificazione, auto-giustificazione, io ho sempre provato una grandissima personale simpatia verso Tasso, verso il suo tentativo disperato di uscire dalle more dell'epoca in cui gli tocca vivere, cioè quella in cui il controllo dell'inquisizione e della chiesa che sta facendo, sempre più serrato, e lii deve trovare come dire degli stratagemmi per continuare ad essere il poeta che era ma per poter spacciarsi per un poeta invece edificante. E così lui si giustifica in questa strofa

> Sai che là corre il mondo ove piú versi    
di sue dolcezze il lusinghier Parnaso,    

Tu sei che la gente si precipita, accorre la dove trova la dolcezza dell'arte, la bellezza. Questo poi è la vera prologo a quella grande epoca di fioritura artistica che è il barocco. Il Barocco è veramente la storia, soprattutto dell'architettura e della pittura, ma anche tra letteratura in forma minore, quell'epoca in cui l'arte viene usata in maniera splendida, basti pensare al Bernini e al Borromini, anche con propaganda come forma di esaltazione del potere della chiesa che aveva subito con la riforma un grosso colpo, cioè perdere metà dell'Europa con la riforma. Quindi rinserrare i ranghi e dimostrare la propria potenza attraverso la bellezza. Il teatro della bellezza barocca è qualcosa credo che il monumento che lo ricordi in maniera più clamorosa è proprio il meraviglioso colonnato del Bernini a S. Pietro. Cioè uno strumento, una grade realizzazione artistica che però è anche uno strumento di fantastica propaganda, di una chiesa che è pronta ad accogliere tra le sue grandi braccia, le braccia appunto di questo colonnato, quelli che decidono di restare fedeli alla chiesa. E un po' Tasso, diciamo così, anche se il suo progetto fallirà visto che finirà recluso in manicomio, proprio perché sdoppiato tra queste due esigenze, una mondana e l'altra metafisica e religiosa, quindi voi sapete che il mondo è attirato dalla bellezza anche quando la bellezza inganna, anche quando la bellezza è appunto un'apparenza. Ma L'apparenza serve a portar dentro la gente.

> e che 'l vero, condito in molli versi,    
i piú schivi allettando ha persuaso.

Questo per fare una citazione autobiografica era esattamente quando io ero ragazzo il fatto che i preti ci facevano giocare a pallone. Diciamo così, oltre alla messa, c'erano poi degli elementi attraenti, seducenti, piacevoli, divertenti che potevano, come dire, portare dentro, il giovane fanciullo o la fanciulla, e poi dopo trasmettergli nel momento più, diciamo così, importante, anche le severe, le verità religione che altrimenti se esposte in maniera severa sarebbero state respinte. E qui appunto l'immagine identica a quella usata da Lucrezio

> Cosí a l'egro fanciul porgiamo aspersi   
di soavi licor gli orli del vaso:   

qui in questo distico c'è tutta la poetica del barocco

> succhi amari ingannato intanto ei beve,   
e da l'inganno suo vita riceve.

L'inganno è positivo, mentire può essere giusto. Dire la verità può essere fuorviante. Occorre passare attraverso l'inganno. Questa a me ha sempre molto disturbato, questa morale, anche perché vi ho visto moltissima storia italiana, fino ai giorni d'oggi. La gente, il popolo, gli elettori devono essere sedotti, non importa come, noon importa con quale mezzo, non imposta se dicendogli delle bugie o delle verità l'importante è che vengano portate dalla parte del giusto anche senza saperlo, anche senza accorgersene. Quindi questo che è un programma di tipo estetico, artistico, non c'è il dubbio che il tasso qui faccia un'autodifesa della propria natura di letterato di poeta e quindi di persona che ha bisogno della invenzione per potere creare le sue opere, ma al tempos tesso è anche una grandissima ricetta politica. È la ricetta politica e ancora oggi credo che sia molto usata. Non importa che ciò che si dica sia vero, l'importante è che sia convincente, che sia persuasivo. che attragga, che sia attraente.

## Ronchi:
